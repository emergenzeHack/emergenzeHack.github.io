**_Proposta di percorso per la definizione di un piano e uno strumento di gestione della comunicazione delle emergenze e del rischio ambientale_**

-----

<table align="center">
 <tr>
 <td> 
<b><i>vorrei dire che dovrebbe ormai essere evidente a tutti che il territorio del nostro paese (monti, colline, pianura, fiumi, città) è un enorme gigante che si sta sgretolando, dato anche il cambiamento climatico innegabile. dovremmo parlare di questo ogni mattina a colazione e ogni sera prima di dormire, dovremmo chiamare a raccolta i migliori giovani ingegneri, architetti, geometri e urbanisti, i migliori anziani memoria storica dei luoghi, per uscirne insieme. altrimenti non è neanche più fuffa, ma omicidio colposo.</i></b>
</td>
 </tr>
</table>

------

<i>post di Luca Zanelli @CapitanAchab sul suo profilo  facebook  a seguito dell’ultima alluvione di Genova)</i>

Azioni:

Si propone di creare un gruppo di lavoro per trovare soluzioni alla gestione della comunicazione in caso di emergenze e del rischio ambientale.

Obiettivo

- Supportare gli enti preposti per creare soluzioni immediatamente utilizzabili per la gestione della comunicazione in caso emergenze e del rischio ambientale.

- Trovare dei chiari referenti politici e istituzionali perché recepiscano i prodotti e i processi emersi in uno o in una serie di eventi e con la presenza di una molteplicità di attori, con l’obiettivo di:

 

* Raccogliere/valorizzare/declinare/sviluppare progetti esistenti o abbozzati per creare ecosistemi informativi utilizzabili seguendo la linea guida della massima interoperabilità fra dati e applicazioni al servizio di istituzioni e cittadini.

 

* Definire standard per l’esposizione / diffusione dei dati, garantendone l’interoperabilità (social, sensori, open repository)

* Creare strumenti pubblici per il monitoraggio dei social media durante le emergenze e creare specifiche ontologie per l'aggregazione della molteplicità dei dati provenienti da fonti istituzionali.

 

*  Valorizzare e promuovere l'apertura dei dati di interesse per il rischio presenti in istituzioni di ricerca e nella pubblica amministrazione e renderli riusabili per applicazioni di pubblica utilità-

 

*  Chiedere l'apertura di una repository nazionale istituzionale dove le istituzioni possano scaricare applicazioni o kit per promuovere  community o associazioni ( volontari digitali) che usino strumenti affidabili e capaci di diffondere dati e comunicarli correttamente nei canali mediatici web.

 

*  Promuovere cultura del rischio tramite la partecipazione ai progetti collaborativi aperti ( Monithon OpenStreetMap, Wikipedia).

 

*  Indicare le strade tecnologiche per avere informazioni ambientali tramite il paradigma della sensoristica distribuita ( IOT)

 

*  Strumenti per integrare e spiegare i data della consapevolezza del rischio [ approccio bottom-up costruzione dal basso] per definizione delle aree e delle vulnerabilità rischio/connesse.

 

* Attivare strumenti per ricevere e fornire feedback al mondo del volontariato  "istituzionale" (protez. civile, etc.) per agevolarne il lavoro durante le operazioni legate alla risposta dell'emergenza.

Background

Una cosa delle cose più chiare del mondo è che siamo cittadini  di un paese che ha un nome: Italia. Quello che sta succedendo è sotto gli occhi di tutti. Esiste un problema grande di fragilità strutturale che è evidente sotto la pressione di eventi naturali, sempre più frequenti, che impattano sulla vita di molti e in maniera sempre più pesante. Una delle ragioni profonde è l’incapacità manifesta di gestire la complessità durante un emergenza. Molte componenti della società quando accadono emergenze appaiono come divise, rendendo difficile la reciproca comunicazione rendendo vani  i normali meccanismi di  sussidiarietà. Questo evidenzia un vuoto nella cultura del rischio.

Un ruolo sempre più importante è assunto, durante gli eventi critici che coinvolgono città e aree del paese, dagli strumenti di comunicazione digitale presenti nel web ( social network), che rappresentano spesso il luogo dove i cittadini cercano risposte o informazioni  per far fronte ai loro bisogni quando sono colpiti o coinvolti.

La proposta è di un **hackaton nazionale**, che altro non sarebbe che un incontro di informatici, competenti, comunicatori, vuole in primo luogo dare la possibilità di sfruttare le competenze disperse che esistono per creare strumenti/servizi di pubblica utilità  utilizzando esperienze/risorse già a disposizione e organizzarle per una loro distribuzione in piattaforme ad autorevolezza garantita. L’informatica grazie al paradigma di rete da questa possibilità di lavorare per rendere le informazioni utile con l'intento di costruire una società più coesa e resiliente. Crediamo che una risposta di questo tipo possa essere l'inizio per dare una fattiva risposta per aumentare resilienza e coesione fra cittadini e istituzioni.

Proponenti

Un gruppo informale di operatori della comunicazione, ricercatori, professionisti di vario genere attivi nel campo delle emergenze rappresentati da Michele d’Alena, Emanuele Perugini, Alfonso Crisci, Roberto Scano. Sono in via di definizione altre partnership (WIKITALIA,Wikimedia italia,OpenStreetMap Italia, ANPAs, CRI, ecc); con altre organizzazioni i cui membri sono già in parte afferenti al gruppo animatore della proposta.

Ipotesi Hackthon

A seguito della istituzione del gruppo di lavoro, una volta definitiva gli obiettivi e con forte mandato istituzionale, in primis da parte della Protezione Civile e dalla Presidenza del Consiglio dei Ministri, si propone di creare un grande evento nazionale per riunire tutti gli stakeholder per coprogettare e realizzare le soluzioni, sia dal punto di vista dei processi, che per le soluzioni ICT.

Replicando le metodologie dei civic hackthon, vogliamo mettere insieme e in connessione tra loro, hackers civici, responsabili territorali del Dipartimento della Protezione Civile con tutta la filiera dell'emergenza, con esperti e appassionati apportunamente selezionati,  per trovare soluzioni ai bisogni.
